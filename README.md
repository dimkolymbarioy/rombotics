# Ασύρματος σταθμός ειδοποίησης και πρόληψης φυσικών καταστροφών.
### Εισαγωγή
Θέλουμε να δημιουργήσουμε ένα project με απλά υλικά και την  ενεργητική συμμετοχή των μαθητών. Χρησιμοποιούμε  την λογική απλών ηλεκτρονικών κυκλωμάτων σε συνδυασμό με προγραμματισμό της πλακέτας Microbit 
### Σκοπός Project
Η δημιουργία ενός ασύρματου φορητού σταθμού χαμηλού κόστος ειδοποίησης φυσικών καταστροφών για άμεση πρόληψη των επιπτώσεων τους 
### Πρόβλημα
Η κλιματική αλλαγή είναι ένα φαινόμενο ορατό πλέον σε όλους με αισθητές επιπτώσεις .Τα τελευταία χρόνια παρατηρούνται πολύ συχνά έντονες πλημμύρες ή μεγάλοι περίοδοι ξηρασίας λόγο της κλιματικής αλλαγής. Η προστασία των δασών από τις φωτιές μπορεί να μειώσει τις επιπτώσεις της κλιματικής αλλαγής. Ή άμεση ειδοποίηση στην εμφάνιση μιας φυσικής καταστροφής μπορεί να συμβάλει στο να μειωθούν οι συνέπειες της τόσο στο περιβάλλον όσο και στην πολιτεία.
**Φωτιά δασών**
Η έγκαιρη αντιμετώπισης μιας φωτιάς μπορεί να σώσει ένα δάσος. Πώς ειδοποιούμαστε έγκαιρα από την εκδήλωση μιας  φωτιάς για να προστατέψουμε ένα δάσος;
**Πλημμύρα**
Η πλημμύρα παρέχει τη δυνατότητα διαχείρισης και αποτροπής της καταστροφής, σε αντίθεση με άλλες φυσικές καταστροφές όπως ο σεισμός. Δεν μπορούμε να μειώσουμε το νερό που τις προκαλεί, αλλά μπορούμε να ελέγξουμε  αν αυτό θα προκαλέσει πλημμύρα μέσω εκτροπής του νερού . Πως ειδοποιούμαστε έγκαιρα για την υπερχείλιση ενός ποταμού;
**Ξηρασία καλλιεργειών**
Η κλιματική αλλαγή προκαλεί εκτεταμένες περιόδους ξηρασίας. Πως ειδοποιούμε έγκαιρα έναν αγρότη ότι η καλλιέργεια του θέλει πότισμα;
**Σεισμός**
Ο σεισμός είναι ένα φυσικό φαινόμενο  που πλήττει συχνά την Ελλάδα. Ένα  σύστημα έγκαιρης ειδοποίησης σε πραγματικό χρόνο θα βοηθήσει στην άμεση κινητοποίηση και αντιμετώπιση της κρίσης.
